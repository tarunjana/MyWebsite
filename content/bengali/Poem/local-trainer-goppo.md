---
title: "লোকাল ট্রেনের গপ্পো"
date: 2019-07-06T11:50:20+05:30
writer: "তরুণ জানা"
comment: true
center_align: true
slug: "local-trainer-goppo"
draft: false
---

আমি তখন খড়গপুরের কাছে।\
লোকাল ট্রেনে ভীষণ ঘেমে-নেয়ে\
অফিস-ফেরত নিত্যদিনের মতো;\
বৃষ্টি, তোমার জন্যে ছিলেম চেয়ে।\
\
বৃষ্টি, তুমি তখন বোধহয় পঁচিশ,\
নামী কোনো স্কুলের দিদিমনি।\
আমি তখন ব্যাঙ্কে...ঠান্ডা ঘরে\
টাকার হিসেব মেলাই; সাবধানী।\
\
বসলে তুমি আমার মুখোমুখি\
অল্প হাসির আভাস নিয়ে মুখে।\
স্বল্প চেনা নিত্যযাত্রী দু'জন;\
আলাপ করার তীব্র ইচ্ছে বুকে।\
\
বললে তুমি,"বলুন, কেমন আছেন?"\
হেসে বললেম,"যাচ্ছে চলে...এইই..."\
ঠিক তখনই বৃষ্টি নামলো জোরে,\
বুঝিয়ে দিলো ভিজতে বাধা নেই।\
\
সেদিন থেকে বৃষ্টি তোমার প্রেমে\
চলছি ভিজে বিকেল থেকে সকাল।\
আমাদের পথ এক করে দিয়ে গেছে\
পাঁচটে কুড়ির মেদিনীপুর লোকাল।।

---

{{< youtube WyHQp4uv67c >}}