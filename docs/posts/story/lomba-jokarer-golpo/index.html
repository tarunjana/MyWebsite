<!DOCTYPE html>
<html lang="en">

  <head>
    <meta charset="utf-8">
    <meta name="viewport" content="width=device-width, initial-scale=1.0">
    <meta http-equiv="Content-Language" content="en">
    <meta name="color-scheme" content="light dark">

    

    <meta name="author" content="Tarun Jana">
    <meta name="description" content="পনেরো মিনিট ধরে Compilation Error আসছে। কিছু কিছু Compilation Error অনেকটা মধ্যবিত্ত পরিবারের চিরকালীন অভাবের মতো; আপ্রাণ চেষ্টা করেও তাড়ানো যায় না। ল্যাপটপের স্ক্রিন থেকে চোখ তুলে জানালার দিকে তাকালো অন্বয়। বাইরে চাপ চাপ অন্ধকার জমাট বেঁধে আছে।
কাল অন্বয়ের প্র‍্যাকটিক্যাল পরীক্ষা। অঙ্ক অনার্সের গোটা তিন বছর ধরে অন্বয় ছটফট করেছে; বারবার ওর দমবন্ধ হয়ে এসেছে, ও পালাতে চেয়েছে সব কিছু ছেড়ে। পালাতে পারেনি; ঠিক যেমনভাবে জালে আটকে পড়া মাছ ছটফট করে, কিন্তু পালাতে পারে না। অবশেষে একদম শেষ বছরে এসে ও প্রেমে পড়েছে; প্রেমে পড়েছে কম্পিউটার প্রোগ্রামিংয়ের। সেটারই পরীক্ষা আগামীকাল।">
    <meta name="keywords" content="blog, developer, coder, personal, creative writing">

    <meta name="twitter:card" content="summary"/>
<meta name="twitter:title" content="লম্বা জোকারের গল্প"/>
<meta name="twitter:description" content="পনেরো মিনিট ধরে Compilation Error আসছে। কিছু কিছু Compilation Error অনেকটা মধ্যবিত্ত পরিবারের চিরকালীন অভাবের মতো; আপ্রাণ চেষ্টা করেও তাড়ানো যায় না। ল্যাপটপের স্ক্রিন থেকে চোখ তুলে জানালার দিকে তাকালো অন্বয়। বাইরে চাপ চাপ অন্ধকার জমাট বেঁধে আছে।
কাল অন্বয়ের প্র‍্যাকটিক্যাল পরীক্ষা। অঙ্ক অনার্সের গোটা তিন বছর ধরে অন্বয় ছটফট করেছে; বারবার ওর দমবন্ধ হয়ে এসেছে, ও পালাতে চেয়েছে সব কিছু ছেড়ে। পালাতে পারেনি; ঠিক যেমনভাবে জালে আটকে পড়া মাছ ছটফট করে, কিন্তু পালাতে পারে না। অবশেষে একদম শেষ বছরে এসে ও প্রেমে পড়েছে; প্রেমে পড়েছে কম্পিউটার প্রোগ্রামিংয়ের। সেটারই পরীক্ষা আগামীকাল।"/>

    <meta property="og:title" content="লম্বা জোকারের গল্প" />
<meta property="og:description" content="পনেরো মিনিট ধরে Compilation Error আসছে। কিছু কিছু Compilation Error অনেকটা মধ্যবিত্ত পরিবারের চিরকালীন অভাবের মতো; আপ্রাণ চেষ্টা করেও তাড়ানো যায় না। ল্যাপটপের স্ক্রিন থেকে চোখ তুলে জানালার দিকে তাকালো অন্বয়। বাইরে চাপ চাপ অন্ধকার জমাট বেঁধে আছে।
কাল অন্বয়ের প্র‍্যাকটিক্যাল পরীক্ষা। অঙ্ক অনার্সের গোটা তিন বছর ধরে অন্বয় ছটফট করেছে; বারবার ওর দমবন্ধ হয়ে এসেছে, ও পালাতে চেয়েছে সব কিছু ছেড়ে। পালাতে পারেনি; ঠিক যেমনভাবে জালে আটকে পড়া মাছ ছটফট করে, কিন্তু পালাতে পারে না। অবশেষে একদম শেষ বছরে এসে ও প্রেমে পড়েছে; প্রেমে পড়েছে কম্পিউটার প্রোগ্রামিংয়ের। সেটারই পরীক্ষা আগামীকাল।" />
<meta property="og:type" content="article" />
<meta property="og:url" content="https://www.tarunjana.in/posts/story/lomba-jokarer-golpo/" />
<meta property="article:published_time" content="2020-11-16T12:02:38+05:30" />
<meta property="article:modified_time" content="2020-11-16T12:02:38+05:30" />


    <title>
  লম্বা জোকারের গল্প · Tarun Jana
</title>

    
      <link rel="canonical" href="https://www.tarunjana.in/posts/story/lomba-jokarer-golpo/">
    

    <link rel="preload" href="/fonts/forkawesome-webfont.woff2?v=1.2.0" as="font" type="font/woff2" crossorigin>

    
      
      
      <link rel="stylesheet" href="/css/coder.min.144dbded64fa39be909de032d781daea652fbf3fad40384fd40f4dd1d28ccbcf.css" integrity="sha256-FE297WT6Ob6QneAy14Ha6mUvvz&#43;tQDhP1A9N0dKMy88=" crossorigin="anonymous" media="screen" />
    

    

    
      
        
        
        <link rel="stylesheet" href="/css/coder-dark.min.f37febc669ce189201c1918fac1948a254686c8d366a312c2d72b2bb71ad97d1.css" integrity="sha256-83/rxmnOGJIBwZGPrBlIolRobI02ajEsLXKyu3Gtl9E=" crossorigin="anonymous" media="screen" />
      
    

    
      <link rel="stylesheet" href="/css/custom.css" />
    

    

    <link rel="icon" type="image/png" href="/images/favicon/favicon-32x32.png" sizes="32x32">
    <link rel="icon" type="image/png" href="/images/favicon/favicon-16x16.png" sizes="16x16">

    <link rel="apple-touch-icon" href="/images/favicon/apple-touch-icon.png">
    <link rel="apple-touch-icon" sizes="180x180" href="/images/favicon/apple-touch-icon.png">

    

    <meta name="generator" content="Hugo 0.80.0" />
  </head>

  
  
    
  
  <body class="preload-transitions colorscheme-auto"
        onload=""
  >
    
<div class="float-container">
    <a id="dark-mode-toggle" class="colorscheme-toggle">
        <i class="fa fa-adjust fa-fw" aria-hidden="true"></i>
    </a>
</div>


    <main class="wrapper">
      <nav class="navigation">
  <section class="container">
    <a class="navigation-title" href="/">
      Tarun Jana
    </a>
    
      <input type="checkbox" id="menu-toggle" />
      <label class="menu-button float-right" for="menu-toggle">
        <i class="fa fa-bars fa-fw" aria-hidden="true"></i>
      </label>
      <ul class="navigation-list">
        
          
            <li class="navigation-item">
              <a class="navigation-link" href="/about/">About</a>
            </li>
          
            <li class="navigation-item">
              <a class="navigation-link" href="/posts/">Blog</a>
            </li>
          
            <li class="navigation-item">
              <a class="navigation-link" href="/contact/">Contact</a>
            </li>
          
            <li class="navigation-item">
              <a class="navigation-link" href="/categories/">Categories</a>
            </li>
          
            <li class="navigation-item">
              <a class="navigation-link" href="/tags/">Tags</a>
            </li>
          
        
        
      </ul>
    
  </section>
</nav>


      <div class="content">
        
  <section class="container post">
    <article>
      <header>
        <div class="post-title">
          <h1 class="title">
            <a class="title-link" href="https://www.tarunjana.in/posts/story/lomba-jokarer-golpo/">
              লম্বা জোকারের গল্প
            </a>
          </h1>
        </div>
        <div class="post-meta">
          <div class="date">
            <span class="posted-on">
              <i class="fa fa-calendar" aria-hidden="true"></i>
              <time datetime='2020-11-16T12:02:38&#43;05:30'>
                November 16, 2020
              </time>
            </span>
            <span class="reading-time">
              <i class="fa fa-clock-o" aria-hidden="true"></i>
              13-minute read
            </span>
          </div>
          <div class="authors">
    <i class="fa fa-user" aria-hidden="true"></i>
      <a href="/authors/tarun-jana/">Tarun Jana</a></div>
          <div class="categories">
  <i class="fa fa-folder" aria-hidden="true"></i>
    <a href="/categories/bengali/">Bengali</a></div>

          <div class="tags">
  <i class="fa fa-tag" aria-hidden="true"></i>
    <span class="tag">
      <a href="/tags/story/">Story</a>
    </span></div>

        </div>
      </header>

      <div>
        
        <p>পনেরো মিনিট ধরে Compilation Error আসছে। কিছু কিছু Compilation Error অনেকটা মধ্যবিত্ত পরিবারের চিরকালীন অভাবের 
মতো; আপ্রাণ চেষ্টা করেও তাড়ানো যায় না। ল্যাপটপের স্ক্রিন থেকে চোখ তুলে জানালার দিকে তাকালো অন্বয়। বাইরে চাপ 
চাপ অন্ধকার জমাট বেঁধে আছে।</p>
<p>কাল অন্বয়ের প্র‍্যাকটিক্যাল পরীক্ষা। অঙ্ক অনার্সের গোটা তিন বছর ধরে অন্বয় ছটফট করেছে; বারবার ওর দমবন্ধ হয়ে 
এসেছে, ও পালাতে চেয়েছে সব কিছু ছেড়ে। পালাতে পারেনি; ঠিক যেমনভাবে জালে আটকে পড়া মাছ ছটফট করে, কিন্তু পালাতে 
পারে না। অবশেষে একদম শেষ বছরে এসে ও প্রেমে পড়েছে; প্রেমে পড়েছে কম্পিউটার প্রোগ্রামিংয়ের। সেটারই 
পরীক্ষা আগামীকাল।</p>
<p>অনেক পরিশ্রম, অনেক রাতজাগা চোখ নিয়ে মাত্র তিরিশ নাম্বারের পেপারটার জন্য নিজেকে তৈরি করেছে অন্বয়। মার্কস কত 
পেলো, তাতে কিছু যায় আসে না তার। তার লক্ষ্য আলাদা। সবাই বলে, প্র‍্যাকটিকাল পরীক্ষায় দু'ঘন্টা সময় কম পড়ে যায়; 
খুব কম জনই নির্ভুলভাবে সময়ের মধ্যে পরীক্ষা শেষ করতে পারে। অন্বয়ের কম্পিটিশন নিজের সঙ্গেই। পনেরো মিনিটে সে 
দু'খানা প্রোগ্রামিং শেষ করবে।</p>
<p>ঘড়ির দিকে তাকালো অন্বয়। ঘড়ির কাঁটাদুটো নব্বই ডিগ্রি কোন তৈরি করে ফেলেছে ইতিমধ্যেই। ভোর হয়ে এলো প্রায়। এবার 
একটু ঘুমিয়ে নেওয়া দরকার, নাহলে পরীক্ষার সময় নার্ভগুলো সতেজ থাকবে না।</p>
<p>চেয়ার ছেড়ে উঠে দাঁড়ালো অন্বয়। আর তখনই অঘটনটা ঘটলো। মাথাটা সজোরে এবং সশব্দে ধাক্কা খেলো ঘরের নীচু ছাদে। পাঁচ 
ফিট এগারো ইঞ্চির শরীরটা ভুলে গিয়েছিলো যে, মাথা উঁচু করে বাঁচা সবার ভাগ্যে থাকে না।</p>
<hr>
<p>সাতবার Alarm বেজে বেজে থেমে গেছে। অন্বয়ের তবুও ঘুম ভাঙেনি। তার চোখ যখন খুললো, তখন সোয়া আটটা বাজে।
বিছানা থেকে তড়িঘড়ি নামলো অন্বয়। এগারোটা থেকে পরীক্ষা। চটপট রেডি হওয়া দরকার।</p>
<p>পিঠে ব্যাগ ঝুলিয়ে বাস স্ট্যান্ডে এসে দাঁড়ালো অন্বয়। হাতঘড়িতে সময় দেখাচ্ছে, ন&rsquo;টা পঞ্চাশ। যে কলেজে সেন্টার 
পড়েছে, সেখানে পৌঁছাতে বড়জোর আধঘন্টা সময় লাগার কথা। চিন্তার কিছুই নেই।</p>
<p>এপ্রিল মাসের সূর্য মাথার উপরে গনগনে আঁচ ছড়াতে শুরু করে দিয়েছে। রাস্তার পাশেই একখানা বড়ো কৃষ্ণচূড়া গাছ। ঘাড় 
উঁচু করে ওপরের দিকে তাকালো অন্বয়। ফুলে ফুলে ভরে আছে গাছটা। মফঃস্বলের নির্ভেজাল নীল আকাশের গায়ে লাল রঙের
ফুলের মেলা দেখে অন্বয়ের তিস্তার কথা মনে পড়লো। লাল সালোয়ারে মেয়েটাকে দারুণ মানায়।</p>
<p>বুক ভরে শ্বাস নিলো অন্বয়। তিস্তার মধ্যে একটা অদ্ভুত মাদকতা আছে। অমিতাভ স্যারের কাছে টিউশন পড়তে গিয়ে যখন পাশে 
এসে বসে, অন্বয় কেমন যেন ভ্যাবাচ্যাকা হয়ে যায়। তিস্তার চশমা পরা দুটো চোখ, গালের ছোট্টো তিল, অঙ্ক না পারলে ভ্রু 
কুঁচকে খাতার দিকে তাকিয়ে থাকা - এসব কিছুই অন্বয়ের বড়ো ভালো লাগে।</p>
<p>আবারও শ্বাস নিলো অন্বয়। তবে এটা দীর্ঘশ্বাস। সপ্তাহে তিনদিন দু'ঘন্টা করে পাশাপাশি বসে অঙ্ক করে গেল দু'জনে, অথচ 
গোটা তিন বছরে মাত্র একবার &ldquo;এক্সট্রা পেন আছে তোর কাছে?&rdquo; ছাড়া একটা কথাও বলতে পারেনি অন্বয়।</p>
<p>বাসের হর্ণে সম্বিৎ ফিরলো অন্বয়ের। বাসটা ভিড়ে ঠাসা হয়ে আছে। বাসের হাতল ধরলো অন্বয়। কিছুক্ষণের মধ্যেই তার শরীরটা 
ওই বাদুড়ঝোলা ভিড়ের মধ্যে অদৃশ্য হয়ে গেল।</p>
<hr>
<p>দুটো প্রোগ্রামিং Type করতে আর Run করতে অন্বয়ের মোট সময় লাগলো কুড়ি মিনিট। তখনও External Sir এসে পৌঁছাননি।
পনেরো মিনিটের টার্গেট নিয়ে এসেছিলো, পাঁচ মিনিট বেশি লেগেছে তার। তাও বেশ খুশি হলো অন্বয়। মনে মনে নিজেই নিজের 
পিঠখানা একবার চাপড়ে দিলো।</p>
<p>&ldquo;অন্বয়, আমার প্রোগ্রাম Run করছে না কিছুতেই। একবার দেখবি প্লিজ!&rdquo;</p>
<p>এতক্ষন কীবোর্ডের খটাখট শব্দ আর ডেস্কটপের স্ক্রিনে মশগুল ছিলো বলে খেয়ালই করেনি অন্বয়। ঠিক তার পাশের ডেস্কটপেই 
বসেছে তিস্তা। তিস্তার অনুরোধে অন্বয় যুদ্ধে চলে যেতে পারে, আর এটা তো সামান্য একটা কাজ। ঘাড় ঘুরিয়ে একবার গোটা 
রুমটায় চোখ বুলিয়ে নিলো সে। ইনভিজিলেটর স্যার রুমে নেই, খুব তাড়াতাড়ি তাঁর ফিরে আসার সম্ভাবনাও ক্ষীণ। নিজের চেয়ার 
ছেড়ে নিঃশব্দে তিস্তার পেছনে গিয়ে দাঁড়ালো অন্বয়।</p>
<p>তিস্তার কানের পাশ দিয়ে হাত নিয়ে গিয়ে কীবোর্ডে হাত রাখলো সে। তিস্তার চুলের ঘ্রাণ ওর নাকে এসে লাগলো। কারুর চুলের 
গন্ধও যে এতটা মিষ্টি লাগতে পারে, অন্বয়ের জানা ছিলো না। একটা লাইনের শেষে সেমিকোলন দিতে ভুলে গিয়েছিলো মেয়েটা। 
ভুল খুঁজে বের করতে অন্বয়ের দশ সেকেন্ডের বেশি সময় লাগলো না। মনে মনে হতাশই হলো অন্বয়। ঈশ! আরো কঠিন কোনো
ভুল করতে পারতো না মেয়েটা?</p>
<hr>
<p>&ldquo;থ্যাংক ইউ অন্বয়। তুই না হেল্প করলে আজ নির্ঘাৎ ফেল করতাম।&rdquo;</p>
<p>অন্বয় পিছন ফিরে তাকালো। তিস্তা দাঁড়িয়ে আছে হাসিমুখে।</p>
<p>&ldquo;চল, বসি একটু ওখানে। বাইরে খুব রোদ।&rdquo;, আঙুল তুলে বাস স্ট্যান্ডের বেঞ্চটার দিকে দেখালো তিস্তা।</p>
<p>অন্বয় বসলো তিস্তার পাশে। নিজেকে আজ পৃথিবীর সবথেকে সুখী মানুষ মনে হচ্ছে তার।</p>
<p>&ldquo;তুই আমাকে এত ভয় পাস কেন বলতো?&rdquo;, চোখ নাচিয়ে প্রশ্ন করলো তিস্তা।</p>
<p>&ldquo;কককই! ভয় পাওয়ার কী আছে!&rdquo;, যথারীতি তোতলাতে শুরু করেছে অন্বয়।</p>
<p>&ldquo;ফার্স্ট ইয়ারে একদিন তুই পেন আনতে ভুলে গিয়েছিলি, মনে পড়ে? তারপর থেকে আমি প্রতিটা দিন অপেক্ষা করেছি, এই বুঝি 
তুই পেন আনতে ভুলে গেলি! কিন্তু প্রচন্ড শার্প মেমোরি তোর, এক ভুল তুই দু'বার করিসনি!&rdquo;, হাসল তিস্তা। সে হাসির 
অর্থ Decode করার ক্ষমতা একমাত্র অন্বয়ের আছে।</p>
<p>&ldquo;ধূর! কী যে বলিস তুই!&rdquo;, লজ্জা পেলো অন্বয়, &ldquo;এরপর কোন্ ইউনিভার্সিটি থেকে মাস্টার্স করবি? মানে, আমিও তাহলে 
সেখানেই ট্রাই করতাম আর কী! রোজ দেখা হত তোর সাথে।&rdquo;</p>
<p>চশমা খুলে অন্বয়ের চোখের দিকে তাকালো তিস্তা। অন্বয় দেখতে পেলো, তিস্তার দু'চোখে দিঘির মতো জল টলটল করছে। নরম
গলায় প্রায় অস্ফুটে তিস্তা বললো, &ldquo;সামনের পঁচিশে বৈশাখ আমার বিয়ে ঠিক হয়েছে অন্বয়। বিয়ের পরেই ওর সাথে জার্মানি 
চলে যাবো। ওখানেই চাকরি করে ও। আমাদের আর কোনোদিন দেখা হবে না। ভালো থাকিস তুই। নিজের খেয়াল রাখিস।&rdquo;</p>
<p>অন্বয় হাসলো। কুরুক্ষেত্রের যুদ্ধে যখন কর্ণের রথের চাকা মাটিতে বসে গিয়েছিলো, তখনও বোধহয় মহাবীর কর্ণ এভাবেই 
হেসেছিলেন।</p>
<hr>
<p>দুপুরবেলা বাসটা প্রায় ফাঁকা। অন্বয়ের পাশের সিটে দু'জন প্রৌঢ় বেশ উচ্চস্বরে গল্প করছিলেন।</p>
<p>&ldquo;যাই বলো বাপু, তিস্তা চুক্তি নিয়ে বাংলাদেশ বাড়াবাড়ি করছে। আমাদের দেশ থেকে যখন নদীটা উৎপন্ন হয়েছে, তখন কাকে 
কতটা জল দেবো, সেটাও আমরাই ঠিক করবো!&rdquo;</p>
<p>&ldquo;অশিক্ষিতের মতো কথা বোলো না ভায়া। নদী কারুর বাপের সম্পত্তি নয়&hellip;&rdquo;</p>
<p>অন্বয় মুচকি হাসলো। তিস্তা নদীর মতো তিস্তাকেও যদি বাঁধ দিয়ে আটকানো যেতো, তবে বেশ হত। কিন্তু চলে যাওয়া মানুষকে 
আটকানোর উপায় অন্বয়ের জানা নেই।</p>
<p>ছাতা নিতে ভুলে গিয়েছিলো অন্বয়। এক সমুদ্র রোদ মাথায় নিয়ে যখন বাড়ির দরজায় এসে দাঁড়ালো, ঠিক তখনই অন্বয়ের মনে 
পড়লো, প্র‍্যাকটিক্যাল খাতাটা সে পরীক্ষার হলেই ফেলে এসেছে।</p>
<hr>
<p>Ambulance-টা ঠিক সদর দরজার সামনে দাঁড়িয়ে আছে। মাথার ওপরের লাল-নীল বাতিটা ঘুরতে ঘুরতে ক্লান্ত হয়ে থেমে গেছে 
অনেক আগেই। স্ট্রেচারের উপর সাদা কাপড়ে ঢাকা যে লোকটার দেহ গাড়ি থেকে নামিয়ে আনা হল, তিনি ইদানীং প্রায়ই অন্বয়কে 
বলতেন, &ldquo;দাদুভাই, রোজ ব্যায়াম করো। শরীরে জোর না থাকলে আমাকে কাঁধে নেবে কীভাবে!&rdquo;</p>
<p>মৃত্যুর থেকে বড়ো ম্যাজিক আর কিচ্ছু নেই। একটা জলজ্যান্ত সুস্থ মানুষ রাতে খেয়েদেয়ে ঘুমোতে গেলেন। কিছুক্ষন পরেই 
বুকে অসহ্য ব্যাথা। Ambulance, হাসপাতাল, ডাক্তার সবকিছু পেরিয়ে মানুষটা ফিরে এলেন বটে, তবে স্ট্রেচারের ওপর সাদা 
কাপড় গায়ে জড়িয়ে।</p>
<p>মাটির উঠোনে শুইয়ে দেওয়া হয়েছে দাদুর নিষ্প্রাণ শরীরটাকে। মাথার পাশে বসলো অন্বয়। দাদুর মুখের দিকে তাকালো সে। 
বুকের অসহ্য যন্ত্রনায় ছটফট করতে করতে মারা গেছে লোকটা, অথচ কোন জাদুবলে মুখে হাসিটা এখনও লেগে আছে, কে জানে!
নাকি সব মানুষই মরে যাওয়ার আগে ওভাবে হাসে? অন্বয় আগে কোনোদিন মৃতদেহ দেখেনি, ওর জানা নেই।</p>
<p>ধূপের ধোঁয়ায় চোখ জ্বালা করছিলো অন্বয়ের। আসলে চোখ জ্বালা করা তো শুধুই একটা অজুহাত; এই শোকস্তব্ধ পরিবেশ থেকে 
পালানোর অজুহাত। অন্বয় চুপিচুপি পুকুর-ঘাটে গিয়ে দাঁড়ালো। ঘাটের পাশেই দাদুর নিজের হাতে বানানো শখের বাগান। গুচ্ছ 
গুচ্ছ রজনীগন্ধা ফুটে আছে।</p>
<p>ঘাটের চাতালে পা ঝুলিয়ে বসলো অন্বয়। পুকুরের শান্ত জলে ছড়িয়ে-ছিটিয়ে কচুরিপানা ভেসে আছে। আনমনে একটা ঢিল জলে ছুঁড়ে 
দিলো অন্বয়। ফিজিক্সের নিয়ম মেনে একটার পর একটা ক্রমবর্দ্ধমান আকারের বৃত্ত ছুটে যাচ্ছে পাড়ের দিকে। আসলে তো 
বৃত্তগুলো আলাদা নয়। একটাই তরঙ্গের আলাদা আলাদা দশা। সবশেষে ওরা চিরকালের জন্য হারিয়ে যাচ্ছে পুকুরের পাড়ে ধাক্কা 
খেয়ে, ঠিক দাদু যেমন হারিয়ে গেলেন।</p>
<hr>
<p>মোরাম বিছানো লাল রাস্তার উপর সাদা খই ছড়াতে ছড়াতে চলেছেন একজন। সব মিলিয়ে দশ-বারোজন শ্মশানযাত্রী। সবার পেছনে 
খাটিয়া নিয়ে চারজন চলেছে। খাটিয়ার সামনের বামদিকটা কাঁধে নিয়েছে অন্বয়। বাকি তিনজনের হাইটের সঙ্গে ব্যালেন্স করতে 
গিয়ে ঝুঁকে পড়ে হাঁটতে হচ্ছে তাকে। শারীরিক পরিশ্রমে অনভ্যস্ত শরীরে অন্বয় আর পেরে উঠছে না। ওর কাঁধে ব্যাথা করছে।</p>
<p>পশ্চিম আকাশের রক্তিম আভা আস্তে আস্তে কালো হয়ে আসছে। আর কিছুক্ষণ পরেই অন্ধকার নেমে আসবে। চিতার আগুনের তেজ 
খানিকটা কমে এসেছিলো; একজন বাঁশ দিয়ে খানিকটা খুঁচিয়ে দিতেই সেটা স্বমহিমায় দাউদাউ করে জ্বলে উঠলো। বাকি 
শ্মশানযাত্রীরা এদিক-ওদিক ছড়িয়ে ছিটিয়ে বসে আছে। অন্বয় খানিকটা সরে এসে একটা গাছে ঠেস দিয়ে দাঁড়ালো।</p>
<p>ছেলেবেলায় এই শ্মশানের পাশের রাস্তা দিয়েই দাদুর সাথে স্কুল থেকে বাড়ি ফিরতো অন্বয়। ভয় পেলে অন্বয় দাদুর হাতটা 
শক্ত করে ধরতো। দাদু মুচকি হেসে মাথায় সস্নেহে হাত বুলিয়ে বলতেন, &ldquo;ভয় পেওনা দাদুভাই। যত বড়ো হবে, ততই তোমার ভূতের 
ভয় কমবে; বরং মুখোশ পরা মানুষগুলোকেই বেশি ভয় পাবে।&rdquo;</p>
<p>&ldquo;রাস্তাতেই সব শেষ। চিকিৎসা করার সুযোগটাও পাওয়া গেল না!&rdquo;, বাবা কখন নিঃশব্দে পাশে এসে দাঁড়িয়েছেন, অন্বয় খেয়াল 
করেনি। তিনি স্বগতোক্তির মতো করে বলে চললেন, &ldquo;এ আমাদের বংশগত রোগ। জ্যাঠামশাইও Heart Attack-এই হঠাৎ করে চলে 
গেছিলেন। নিজের রক্ত পাম্প করার মেশিনটাকে সামলে রাখিস অন্বয়, কোনো ঠুনকো কারণে ওটার ক্ষতি করে ফেলিস না!&rdquo;</p>
<hr>
<p>&ldquo;জীবনের অন্যতম একটা বড়ো পরীক্ষা সদ্য দিয়ে এলি তোরা। হয়তো আর এক মাসের মধ্যেই রেজাল্ট আউট হয়ে যাবে। এরপর যে 
যেখানেই পড়াশোনা করিস, পৃথিবীর যে প্রান্তেই থাকিস না কেন, একটা কথা কখনোই ভুলিস না&rdquo;, তাঁর একপেশে হাসিটা হেসে 
বললেন অমিতাভ স্যার, &ldquo;ভালো অঙ্ক পারার থেকেও ভালো মানুষ হওয়াটা বেশি জরুরি।&rdquo;</p>
<p>শেষবারের মতো প্রায় সবাই স্যারের সাথে দেখা করতে এসেছে। &lsquo;প্রায়&rsquo; কথাটা এ' কারণেই উল্লেখযোগ্য, কারণ অন্বয়ের পাশের 
জায়গাটা ফাঁকা পড়ে আছে। ওর পাশে যে বসতো, সেই সদ্যবিবাহিতা মেয়েটি এখন হয়তো তার স্বামীর পাশে জার্মানিগামী কোনো 
প্লেনে বসে নতুন সংসারের স্বপ্নে মশগুল হয়ে আছে।</p>
<p>শেষবারের মতো স্যারকে প্রণাম করে বেরিয়ে এলো অন্বয়। পেছনে পড়ে রইলো গত তিন বছরের দুঃখ-আনন্দ-রাগ-হতাশা আর
তিস্তার স্মৃতি।</p>
<p>&ldquo;অন্বয়, তোর একটা জিনিস আমার কাছে পড়ে আছে।&rdquo;, পেছন থেকে অন্বয়কে ডেকে বললো গার্গী, &ldquo;তোর প্র‍্যাকটিক্যাল খাতাটা। 
পরীক্ষার সময় তিস্তা ভুল করে নিয়ে চলে এসেছিলো; আমার কাছে রেখে গেছে। তোর সাথে পরীক্ষার পরে আর দেখা হয়নি, তাই 
ফেরত দিতে পারিনি। কিছু মনে করিস না প্লিজ।&rdquo;</p>
<p>&ldquo;ওঃ! থ্যাংক ইউ গার্গী!&rdquo;, অন্বয় কেমন যেন ঘোরের মধ্যে হাত বাড়িয়ে খাতাটা নিল। তারপর একবারও পেছনে না তাকিয়ে হনহন 
করে বাড়ির পথে হাঁটা দিলো।</p>
<hr>
<blockquote>
<p>দুলছে হাওয়ায়, না না ফুল নয়।<br>
দখিনা বাতাসে, এ নাগপাশে সময় নয়।<br>
খোলা বারান্দায় এ' নির্জনতায়<br>
সিলিং এর ব্যবধানে মাটির বন্ধনে<br>
দুলছে স্খলিত বসনা&hellip;</p>
</blockquote>
<p>ইয়ারফোন কানে লাগিয়ে তার প্রিয় গায়কের গান শুনছিলো অন্বয়। একটা মেয়ের আত্মহত্যাকেও যে এভাবে কাব্যিক রূপ দেওয়া 
যায়, সেটা নচিকেতা ছাড়া আর কে-ই বা দেখাতে পারেন!</p>
<p>আজ বিকেলে কালবৈশাখী হয়েছে এখানে। এখনও লোডশেডিং চলছে। মোমবাতির নরম আলোয় প্র‍্যাকটিক্যাল খাতাটা খুললো অন্বয়। 
খাতার ভেতর থেকে বেরোলো একটা চিরকূট। তিস্তার নিজের হাতে লেখা:</p>
<blockquote>
<p>অন্বয়, তোর অজান্তে সেদিন খাতাটা টেবিলের উপর থেকে তুলে নিয়েছিলাম। ভেবেছিলাম খাতাটা রেখে দেবো আমার কাছে,
তোর স্মৃতি হিসেবে। কিন্তু ভেবে দেখলাম, তোকে মনে রাখার জন্যে এসবের দরকার নেই; এমনিই মনে থাকবে। তোর জিনিস
তোকেই ফেরত দিলাম। আর একটা কথা, সেদিন সেমিকোলন দিতে ইচ্ছে করেই ভুলে গেছিলাম। কিছু ভুল ইচ্ছে করেই করতে
হয়; সবসময় সব কাজ ঠিকঠাক করতে হবে, এরকম মাথার দিব্যি কেউ দেয়নি। কিছু বুঝলি গাধা?</p>
</blockquote>
<p>অন্বয়ের চোখের পাতা ভারী হয়ে আসছে। সে এক ফুঁয়ে মোমবাতিটা নিভিয়ে দিলো।</p>
<hr>
<p>তিস্তা-তোর্সা এক্সপ্রেস ব্যান্ডেল জংশনে ঢুকছে। ট্রেনটা শিয়ালদহ থেকেই দেড় ঘন্টা দেরিতে ছাড়লো। লোয়ার বার্থে 
আধশোয়া হয়ে বসে আছে অন্বয়। তার দৃষ্টি ট্রেনের জানলা দিয়ে বাইরে পিছলে যাচ্ছে। মাস্টার্স করার ইচ্ছে ছিলো না 
অন্বয়ের। বাড়ির জোরাজুরিতে কয়েকটা ইউনিভার্সিটিতে এন্ট্রান্স টেস্ট দিয়েছিলো। সব জায়গাতেই লিস্টে শেষের দিকে নাম; 
অবশেষে বেড়ালের ভাগ্যে শিকে ছিঁড়েছে। অন্বয়ের গন্তব্য উত্তরবঙ্গ বিশ্ববিদ্যালয়।</p>
<p>একটানা হর্ণ দিতে দিতে ট্রেনটা প্ল্যাটফর্মে ঢুকছে; যে কোনো জংশন স্টেশনের পরিচিত ব্যস্ততা প্ল্যাটফর্ম জুড়ে। ঘটাং 
ঘটাং শব্দে ঘুরে চলা সিলিং ফ্যান, এখানে-ওখানে অপেক্ষারত যাত্রীদের জটলা, মশলা মুড়িওয়ালার খটাখট্ শব্দে মুড়ি 
মাখানো - এসব দেখতে অন্বয়ের বেশ ভালো লাগছে।</p>
<p>&ldquo;এই যে ভাইটি!&rdquo;, উলটো দিকের বার্থে বসে থাকা বছর তিরিশের ভদ্রলোকটি হাসিমুখে অন্বয়কে জিজ্ঞেস করলেন, &ldquo;কদ্দূর যাওয়া 
হচ্ছে?&rdquo;</p>
<p>&ldquo;নিউ জলপাইগুড়ি।&rdquo;, অন্বয় সংক্ষিপ্ত উত্তর দিল।</p>
<p>&ldquo;আচ্ছা। আমি মালদা টাউনে নামবো&rdquo;, ভদ্রলোক বললেন, &ldquo;জলপাইগুড়িতেই বাড়ি তাহলে?&rdquo;</p>
<p>&ldquo;আজ্ঞে না। আমি শিলিগুড়ি যাচ্ছি। নর্থ বেঙ্গল ইউনিভার্সিটিতে পড়তে।&rdquo;, অন্বয় সোজা হয়ে বসে উত্তর দিলো।</p>
<p>&ldquo;অঃ বুঝলাম। আমার বাড়ি মালদাতেই। নিজের কাপড়ের ব্যবসা আছে।&rdquo;, ভদ্রলোক হাসিমুখে বলে চললেন, &ldquo;আর শখের বশে মজার
ভিডিও বানিয়ে ইউটিউবে আপলোড করি। একটা ব্যবসার কাজে কলকাতায় এসেছিলাম।&rdquo;</p>
<p>অন্বয়ের খানিকটা অবাক লাগলো। ভদ্রলোক একটু বেশিই কথা বলেন, মাত্রাতিরিক্ত রকমের বেশি। উনি বলেই চললেন, &ldquo;বুঝলে ভাই,
এই ডিজিটাল মাধ্যমগুলো খুব তাড়াতাড়ি জনপ্রিয় হয়ে উঠবে। এখন ক&rsquo;টা লোক ফেসবুক-ইউটিউবের নাম জানে বলোতো? এই তো
কয়েক মাস আগে জিও সিম বাজারে এলো। ফ্রি-তে আনলিমিটেড 4G Data সাধারণ মানুষের নাগালের মধ্যে আসছে। আর এক-দেড়
বছরের মধ্যে এইসব ডিজিটাল মাধ্যমে একটা রিভোলিউশন আসতে চলেছে, মিলিয়ে নিও!&rdquo;</p>
<hr>
<p>ফেব্রুয়ারী মাসের মাঝামাঝি শিলিগুড়িতে শীতটা যাই-যাই করেও যেতে চাইছে না। ক্যাম্পাস থেকে বেরিয়ে মেসে ফিরছিলো 
অন্বয়। আস্তে আস্তে স্ট্রিট ল্যাম্পগুলো জ্বলে উঠছে। অন্বয়ের শীত করছে। একটু চা পেলে মন্দ হত না। খানিকটা দূরেই 
রাস্তার পাশে একটা মিষ্টির দোকান। চা-শিঙাড়া-জিলিপি সবকিছুই পাওয়া যায়। অন্বয় মাফলারটা ভালো করে জড়িয়ে নিয়ে সেদিকে 
হাঁটা দিলো।</p>
<p>মাটির ভাঁড়ে ঠোঁট ছুঁইয়ে রাস্তার দিকে তাকালো অন্বয়। রং-বেরঙের জনস্রোত বয়ে যাচ্ছে। অন্বয়ের বাড়ির জন্য মন খারাপ 
করলো। কতদিন বাড়ি যাওয়া হয়নি। ভিডিও কলে তো আর বঙ্গোপসাগরের নোনা হাওয়াটা অনুভব করা যায় না।</p>
<p>ওরই বয়সী একটা মেয়ে হাতে চায়ের ভাঁড় নিয়ে আড়চোখে বারবার ওর দিকে তাকাচ্ছে। এতক্ষন অন্যমনস্ক থাকায় অন্বয় খেয়াল 
করেনি। এবার চোখাচোখি হল।</p>
<p>&ldquo;কিছু বলবেন?&rdquo;, অন্বয় কৌতুহলী হয়ে জিজ্ঞেস করলো।</p>
<p>&ldquo;কিছু মনে করবেন না, আপনাকে কোথায় যেন দেখেছি মনে হচ্ছে।&rdquo;, অপ্রত্যাশিত প্রশ্নে মেয়েটি কিঞ্চিৎ অপ্রস্তুত হয়ে 
উত্তর দিলো, &ldquo;আচ্ছা, আপনিই তো &lsquo;লম্বা জোকার&rsquo; নামের ইউটিউব চ্যানেলে ভিডিও বানান, তাই না?&rdquo;</p>
<p>এবার রহস্যটা পরিষ্কার হল। অন্বয় হেসে বললো, &ldquo;হ্যাঁ! ঠিকই ধরেছেন। আমার চ্যানেলের বয়স তো খুব বেশি নয়; মাত্র মাস 
তিনেক হল ভিডিও আপলোড করছি। তাই ভার্চুয়াল দুনিয়ার বাইরেও আমাকে কেউ চেনে, সেটা দেখে অবাক লাগছে!&rdquo;</p>
<p>মেয়েটি চায়ের ভাঁড় হাতে অন্বয়ের দিকে এগিয়ে এলো, &ldquo;আমি আপনার সব ভিডিও দেখি। দেখতে খুব মজা লাগে। দিনের শেষে বেশ 
স্ট্রেস বার্স্টারের কাজ করে!&rdquo;</p>
<p>তারও যে এরকম গুণমুগ্ধ ভক্ত আছে, সেটা জেনে অন্বয়ের বেশ মজা লাগছে। সে একগাল হেসে উত্তর দিলো, &ldquo;থ্যাংক ইউ! থ্যাংক 
ইউ সো মাচ!&rdquo;</p>
<p>মেয়েটিও হাসলো, নির্ভেজাল মুক্তোঝরানো হাসি, &ldquo;ওঃ! বাই দ্য ওয়ে, আমি সঞ্চিতা। এখানেই মিউজিকে মাস্টার্স করছি।&rdquo;
&ldquo;লম্বা জোকারের আসল নাম কিন্তু অন্বয়। আমিও এখানেই মাস্টার্স করছি, ম্যাথসে।&rdquo;, অন্বয়ও নিজের পরিচয় দেয়।</p>
<p>দুজনেরই চা খাওয়া শেষ। অন্বয়ের অনেক আপত্তি সত্ত্বেও দু'জনের চায়ের দাম মেটাতে মেটাতে সঞ্চিতা বললো, &ldquo;এক জায়গায় 
থাকি যখন, আবার দেখা হয়ে যাবে নিশ্চয়ই। আপনার চা খাওয়ানোটা তখনকার জন্য তোলা থাক। আর আমি কিন্তু &lsquo;আপনি'র
থেকে &lsquo;তুই&rsquo;তে বেশি স্বচ্ছন্দ।&rdquo;</p>
<hr>
<p>দেখতে দেখতে দুটো সেমেস্টার কেটে গেছে। এমন কিছু আহামরি রেজাল্ট হয়নি অন্বয়ের; কোনোরকমে পাশ করে যাচ্ছে। ওর 
ধ্যান-জ্ঞান সবই এখন ইউটিউব। লোকের মুখে হাসি ফোটানোয় যে এত তৃপ্তি পাওয়া যায়, অন্বয় আগে জানতো না।</p>
<p>সকাল সকাল সঞ্চিতার জরুরি তলবে ঘুম ভাঙলো অন্বয়ের।</p>
<p>&ldquo;কী রে কুম্ভকর্ণ! ঘুমোচ্ছিস এখনও?&rdquo;, ফোনের ওদিক থেকে বললো সঞ্চিতা।</p>
<p>&ldquo;না না! উঠে গেছি অনেকক্ষন আগেই!&rdquo;, ঘুম জড়ানো গলায় উত্তর দিলো অন্বয়।</p>
<p>&ldquo;থাক্, আর মিথ্যে বলতে হবে না। এক ঘন্টার মধ্যে রেডি হয়ে বাস স্ট্যান্ডে চলে আয়। জলপাইগুড়ি যেতে হবে। সেকেন্ড 
ক্যাম্পাসে আমার একটা গানের অনুষ্ঠান আছে। হতচ্ছাড়া গুলো কাল রাতে আমাকে জানালো&rdquo;, গজগজ করতে করতে বলল
সঞ্চিতা, &ldquo;তুই ফোন রেখে আবার শুয়ে পড়িস না প্লিজ! ১১ টা থেকে প্রোগ্রাম আছে। আমি এখনও রেডিই হইনি। অনেক কাজ
বাকি আছে। আচ্ছা, এখন রাখছি। জলদি রেডি হ&rsquo;। বাই!&rdquo;</p>
<hr>
<p>অনুষ্ঠান থেকে বেরিয়ে সঞ্চিতা অন্বয়কে বললো, &ldquo;বাড়ি ফেরার তাড়া তো নেই, হাতে কিছুটা সময়ও আছে। তিস্তাকে কাছ থেকে 
দেখেছিস কখনও?&rdquo;</p>
<p>নদীর পাড়ে ঘাসের ওপর পাশাপাশি বসলো দু'জনে। খানিকটা দূরেই তিস্তা ব্রিজ। ঘটাং ঘটাং শব্দ করে একটা ট্রেন নদী পার 
হচ্ছে। দু'একটা জেলে-নৌকো নদীতে ভাসছে। ওরা দু'জনেই চুপ করে আছে। শহরের কোলাহলটা এখানে অনেকটা স্তিমিত। দূরে
কোথাও একটা পাখি একটানা শব্দ করে ডেকে চলেছে।</p>
<p>সঞ্চিতাই প্রথম কথা বললো, &ldquo;এটা মনে হয় বসন্তবৌরি। তুই পাখি চিনিস, অন্বয়?&rdquo;</p>
<p>অন্বয় যেন কথাটা শুনতেই পেলো না। হঠাৎ কেমন ঘোরের মধ্যে সঞ্চিতার হাতটা নিজের হাতে টেনে নিয়ে বললো, &ldquo;সঞ্চিতা! আমি 
জানি, আমার সাথে থেকে যাওয়ার মতো কোনো কারণ নেই। তবু যদি পারিস, তাহলে অকারণেই থেকে যাস প্লিজ!&rdquo;</p>
<p>সঞ্চিতা কিচ্ছু বললো না। শুধু নিজের মাথাটা অন্বয়ের কাঁধে রাখলো। অস্তগামী সূর্যের আলোয় তিস্তার জল তখন খুশিতে 
চকচক করছে।</p>
<p>কত সময় কেটে গেছে ওদের খেয়াল নেই। খেয়াল রাখার বাধ্যবাধকতাও নেই। হঠাৎ অন্বয়ের খেয়াল হল, ওর বুকটা কেমন 
জ্বালা-জ্বালা করছে। Acidity নয় তো? অন্বয় একটু ভয় পেলো।</p>
<p>&ldquo;জলের বোতলটা একবার দে তো। বুকটা কেমন জ্বালা করতে শুরু করেছে হঠাৎ।&rdquo;, শুকনো মুখে সঞ্চিতাকে বললো অন্বয়।
জল খেয়েও বিশেষ লাভ হলো না। বুকের জ্বালাটা এখন যন্ত্রণায় পরিনত হয়েছে। সঞ্চিতারও চোখে-মুখে আতঙ্ক। আসার পথেই 
কিছুটা দূরে একটা চা দোকান চোখে পড়েছিলো। সঞ্চিতা এবার সাহায্যের জন্য উর্দ্ধশ্বাসে সেদিকে ছুটলো।</p>
<p>লোকজন জোগাড় করে সঞ্চিতা যখন ফিরে এলো, অসহ্য যন্ত্রণায় অন্বয়ের চোখ-মুখ তখন নীল হয়ে গেছে।</p>
<hr>
<p>ডুসেলডর্ফের কোনো এক হাসপাতালের &lsquo;New Born Babies Care Unit&rsquo;-এ বসে আছে অতীন সরকার। ওর বউয়ের কোল আলো
করে শুয়ে আছে ওদের সদ্যোজাত পুত্রসন্তান, ওদের প্রথম সন্তান। প্রথমবার বাবা হওয়ার খুশিতে অতীনের চোখ-মুখ উজ্জ্বল 
হয়ে আছে। বউয়ের চুলে বিলি কাটতে কাটতে অতীন বললো, &ldquo;তুমি ঠিক আছো তো তিস্তা? দ্যাখো দ্যাখো, চোখদুটো ঠিক তোমার
মতন হয়েছে! আচ্ছা, খোকার কী নাম রাখা যায় বলোতো?&rdquo;</p>
<p>ক্লান্ত চোখে অতীনের দিকে তাকিয়ে হাসলো তিস্তা, &ldquo;তুমিই বলো কিছু! আমি অনেক ভেবেও ভালো নাম পাচ্ছি না।&rdquo;</p>
<p>অতীন এবার খোকার মাথায় সস্নেহে হাত রাখলো, &ldquo;ওর নাম থাক অন্বয়। অন্বয় সরকার।&rdquo;</p>
<hr>
<p>জলপাইগুড়ি সদর হাসপাতালের বেডে শুয়ে আছে অন্বয়। পাশের চেয়ারে নিশ্চলভাবে বসে আছে সঞ্চিতা। সঞ্চিতার চোখ বেডের
পাশে রাখা মনিটরে আটকে আছে; মনিটরে লাল আর হলুদ রঙের সাইন কার্ভগুলোর দ্রুত ওঠানামা প্রমাণ করে দিচ্ছে, ওর অন্বয় 
প্রাণপণে লড়ছে। পাশে থাকাটাও একটা শিল্প; আর এই পোড়া দুনিয়ায় সঞ্চিতাদের মতো শিল্পীর সংখ্যা আস্তে আস্তে কমে আসছে।</p>
<p>(সমাপ্ত)</p>

      </div>


      <footer>
        


        <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "tarun-kumar-jana" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
        
        
      </footer>
    </article>

    
  </section>

      </div>

      
  <footer class="footer">
    <section class="container">
      
        <p>All Rights Reserved</p>
      
      
        ©
        
          2018 -
        
        2021
         Tarun Jana 
      
      
      
    </section>
  </footer>


    </main>

    
      
      <script src="/js/coder.min.f92783b4545b68f3523e5d6ad91d93f76818f9d0db2ffa13bda31b6119cde62b.js" integrity="sha256-&#43;SeDtFRbaPNSPl1q2R2T92gY&#43;dDbL/oTvaMbYRnN5is="></script>
    

    

    

    

    

    <script data-goatcounter="https://tarunjana.goatcounter.com/count"
        async src="//gc.zgo.at/count.js"></script>


    

    

    
  </body>

</html>
