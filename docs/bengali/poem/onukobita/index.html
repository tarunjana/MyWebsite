<!DOCTYPE html>
<html lang="bn">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bengali.css">
    
    <style>
        body.dark {
            --bg-color: #000;
            --bg-secondary-color: #131316;
            --font-color: #f5f5f5;
            --color-grey: #ccc;
            --color-darkGrey: #777;
        }
    </style>
    
    <link rel="shortcut icon" href="/images/favicon/favicon.ico" type="image/x-icon">
    <title>অনুকবিতাগুচ্ছ | তরুণ জানা</title>
</head>

<body>
    
    <header class="container">
        <nav class="nav">
            <div class="nav-left">
                <a class="brand" href="/bengali/">তরুণ জানা<span class="rectangle blink"></span></a>
            </div>
            <div class="nav-right">
                <div class="tabs">
                    <a href="/bengali/about">পরিচয়</a>
                    <a href="/bengali/contact">যোগাযোগ</a>
                </div>
            </div>
        </nav>
    </header>
    <hr>
    
    <section class="container">
        
        
        <section class="text-center">
            <h1>অনুকবিতাগুচ্ছ</h1>
            <hr>
            <article><h2 id="দ-লইনর-অনকবত">
  দু-লাইনের অনুকবিতা
  <a class="heading-link" href="#%e0%a6%a6-%e0%a6%b2%e0%a6%87%e0%a6%a8%e0%a6%b0-%e0%a6%85%e0%a6%a8%e0%a6%95%e0%a6%ac%e0%a6%a4">
    <i class="fa fa-link" aria-hidden="true"></i>
  </a>
</h2>
<p>(১)</p>
<p>যতবার কাঁদো তুমি, ততবার নদী ভাসে শোকে;<br>
ততবার পুজোতেও বৃষ্টির ছাঁট এসে ঢোকে।।</p>
<p>(২)</p>
<p>শরীরে বল পেতে হলে গ্লুকন-ডি খেও;<br>
মনের জোর ফিরে পেতে নজরুলই শ্রেয়।।</p>
<p>(৩)</p>
<p>এবার হবে হাওয়া-বদল, চাষ করেছি ঘৃণা।<br>
গুঁড়িয়ে ভালোবাসার প্রাসাদ উঠবে ক্ষোভের মিনার।।</p>
<p>(৪)</p>
<p>চাঁদ, তুমি সাজো ধার করে : সূর্যকিরণে আঁকা।<br>
আমি ভালোবাসি অমাবস্যার সুদূর নীহারিকা।।</p>
<p>(৫)</p>
<p>মিলছে না হিসেব-নিকেশ, বিষিয়ে গিয়েছে এই মনও;<br>
তোমরা তো প্রয়োজন খোঁজো, বন্ধুতা খোঁজোনি কখনো।।</p>
<p>(৬)</p>
<p>মগজটা কয়, &ldquo;আমি তো আছি, মিছেই ছবি তুলিস।&quot;<br>
ক্যামেরা বলে, &ldquo;থাক্‌ না তোলা, তুই যে বড্ড ভুলিস।&rdquo;</p>
<p>(৭)</p>
<p>মেঘের আর দোষ কী বলো বৃষ্টি ঝরায় যদি?<br>
মেঘ কি জানে হৃদয় জুড়ে বইছে আস্ত নদী?</p>
<p>(৮)</p>
<p>সব চোখেরই জলপ্রপাত শুকিয়ে যেত, যদি&hellip;<br>
সবার জন্য বইতো কোথাও একটা স্নেহের নদী।।</p>
<p>(৯)</p>
<p>মন্দির-মসজিদ-গির্জা প্রার্থনারত লোক গোনে;<br>
তার চেয়ে বেশি প্রার্থনা হাসপাতাল রোজ শোনে।।</p>
<p>(১০)</p>
<p>শীতঘুম ভেঙে যাক্‌, বিদ্রোহ শুরু হোক মনে;<br>
পরিযায়ী পাখি আমি, উড়ে যাব ফাগুনের বনে।।</p>
<p>(১১)</p>
<p>দু'হাত ভরে দিলেম তাকে নিঃস্ব হয়ে যেই,<br>
ফিরিয়ে দিয়ে বললো আমায়, &ldquo;খুশি অল্পতেই!&rdquo;</p>
<p>(১২)</p>
<p>চোখে পড়েনি তো এতদিন। মিশেছিল &lsquo;তারা'দের ভিড়ে।<br>
দুনিয়ার নিয়ম তো এই: &lsquo;তারা&rsquo; খসে গেলে চোখে পড়ে।।</p>
<p>(১৩)</p>
<p>সাগর ডাকে: &ldquo;বিশালতায় মিশবি যদি আয়&hellip;&quot;<br>
সমর্পণের বাজনা শুনি নদীর মোহনায়।।</p>
<p>(১৪)</p>
<p>তুমি যাকে অবহেলা ভাবো, আসলে তা&rsquo; ব্যস্ততা-ঝড়;<br>
জ্যোৎস্না আবার ধুয়ে দেবে অমাবস্যার ঠিক পর।।</p>
<p>(১৫)</p>
<p>মিথ্যে এত দম্ভ কেন? সময় সর্বনাশী।<br>
সদ্য ফোটা ফুলেরা তো কুঁড়ির কাছে বাসি।।</p>
<p>(১৬)</p>
<p>যদি বলি, &ldquo;পাশে থেকো, কুয়াশা জমুক রাস্তায়।&quot;<br>
তুমিও কি চলে যাবে, সব্বাই যেমন পালায়?</p>
<p>(১৭)</p>
<p>মনেই যখন মেঘ জমেছে, ফুরিয়ে আসছে আলো;<br>
হাওয়া অফিস মিথ্যে হোক্‌, বৃষ্টি হওয়া ভালো।।</p>
<p>(১৮)</p>
<p>নিভলে আলো সরিয়ে রেখে ঝড়ের ক্ষয়-ক্ষতি,<br>
আমরা সবাই জাপটে ধরি অবাধ্য এক অতীত।।</p>
<p>(১৯)</p>
<p>আমি নেহাত আতসবাজি, পুড়বো হাসিমুখে;<br>
আমার এ' ছাই সাফল্য পাক্‌ তোমার ক্ষণিক সুখে।।</p>
<p>(২০)</p>
<p>ট্যুইস্ট-ভরা জীবননাট্য, ফুরোয় না তো অল্পে;<br>
আমরা সবাই খলনায়ক অন্য কারো গল্পে।।</p>
<p>(২১)</p>
<p>পাওয়া সহজ, রাখা কঠিন, ক&rsquo;জন বলো বুঝি?<br>
পথ হারিয়ে গেলেই তখন পথের হদিশ খুঁজি।।</p>
<p>(২২)</p>
<p>রুমাল ভালোই জানে কখন ঝাপসা হয় চোখ।<br>
ফোনের গ্যালারি জুড়ে নিহত গোলাপের শোক।।</p>
<p>(২৩)</p>
<p>ব্যবহৃত হতে হতে অনুভূতি শুয়েছে কবরে।<br>
মানসিক খুনগুলো কে কবে পড়েছে খবরে?</p>
<p>(২৪)</p>
<p>যেভাবে নদীর স্রোত জানে মোহনার কাছে ফেরা,<br>
সেভাবেই ঘুম ভাঙে, ফিকে হয়ে আসে স্বপ্নেরা।।</p>
<p>(২৫)</p>
<p>মোহনার সাথে যার আড়ি, সে নদীর থেমে যাওয়া ভালো;<br>
নচেৎ ভাসবে উপকূল, স্রোত এলে ভীষণ জোরালো।।</p>
<p>(২৬)</p>
<p>ধ্রুবক রেখে ভরসাটুকু, গুঁড়িয়ে ক্ষোভের মিনার&hellip;<br>
সাগর জানে, মিশবে নদী পেরিয়ে এসে ঘৃণা।।</p>
<p>(২৭)</p>
<p>কাউকে হারায় সময়-ঘড়ি, কেউ হেরেছে শোকে;<br>
হার না মানা মানুষগুলো জয়ের গন্ধ শোঁকে।।</p>
<p>(২৮)</p>
<p>খুন হয়েছে বিশ্বাস, আর যন্ত্রণা-ঋণ জমা;<br>
ঘায়েল হওয়া ক্লান্ত দেহ সাজিয়ে রাখে ক্ষমা।।</p>
<p>(২৯)</p>
<p>অপেক্ষাতে ক্লান্ত মেয়ের সব অভিমান গেছে গলে;<br>
&ldquo;মিটিয়ে দিলেম সব ঋণ&rdquo;, নিম্নচাপের মেঘ বলে।।</p>
<p>(৩০)</p>
<p>আঘাতগুলো হৃদয়জুড়ে ক্ষত হয়ে জমা।<br>
চরম শাস্তি দিলাম তোমায়: নিঃশর্ত ক্ষমা।।</p>
<p>(৩১)</p>
<p>যতটা ঠেলেছো দূরে, ততটাই ফিরে পাবে ঘৃণা;<br>
ছেড়ে যাওয়া মানুষের আমি কোনো খবর রাখিনা।।</p>
<p>(৩২)</p>
<p>কি ভাবছো? সব ব্যাথাই সারবে বোরোলিনে?<br>
মনখারাপের ওষুধ আছে চার্লি চ্যাপলিনে।।</p>
<p>(৩৩)</p>
<p>প্রতিটা বানান ভুলে আয়নার মুখোমুখি হই;<br>
একদিন নিজেকে পূঙ্খানুপুঙ্খ পড়বোই।।</p>
<p>(৩৪)</p>
<p>কঠিন অসুখ, নেই বেশিদিন, জীবন-তরী টালমাটাল;<br>
তোমার পাশে চুপটি করে বসতে পারি অনন্তকাল?</p>
<p>(৩৫)</p>
<p>নিঃস্ব হল একটা মানুষ, অঙ্কে হল ভুল যার&hellip;<br>
শুকিয়ে যাওয়া গোলাপ হাতে একলা ভেজেন গুলজার।।</p>
<p>(৩৬)</p>
<p>স্মৃতিরাও বেইমান; সুদসহ বেড়ে চলে মায়া।<br>
আলো দূরে সরে যদি, দীর্ঘতর হয় ছায়া।।</p>
<p>(৩৭)</p>
<p>যবনিকা পড়ে, আর সময় লুকিয়ে নেয় দেনা;<br>
বারুদ পুড়লো কত? ফুলঝুরি খবর রাখেনা।।</p>
<p>(৩৮)</p>
<p>প্রজাদের ভাত মেরে রাজার তো ফুলে ওঠে &lsquo;সিনা&rsquo;;<br>
আমরা যা' চোখে দেখি, তার সবটুকুই &lsquo;দেখি&rsquo; না।।</p>
<hr>
<h2 id="চর-লইনর-অনকবত">
  চার লাইনের অনুকবিতা
  <a class="heading-link" href="#%e0%a6%9a%e0%a6%b0-%e0%a6%b2%e0%a6%87%e0%a6%a8%e0%a6%b0-%e0%a6%85%e0%a6%a8%e0%a6%95%e0%a6%ac%e0%a6%a4">
    <i class="fa fa-link" aria-hidden="true"></i>
  </a>
</h2>
<p>(১)</p>
<p>লাইক-কমেন্ট-শেয়ার-বন্দি জীবন;<br>
ইমোজিতেই পুড়ছে আবেগ সলতে।<br>
আজকাল তাই ভয় পাই আমি খুব<br>
চোখের দিকে তাকিয়ে কথা বলতে।।</p>
<p>(২)</p>
<p>মনে হয় তুমি ভালো নেই একটুও,<br>
আমিও কি ছাই এইভাবে ভালো আছি?<br>
প্লিজ এইবার আমায় একটু ছুঁও<br>
ভুল করে যদি চলে আসি কাছাকাছি।।</p>
<p>(৩)</p>
<p>সময় সারায় অনেক ক্রনিক ক্ষত।<br>
আহত যোদ্ধা চাইছে যুদ্ধ জিততে।<br>
সাদা-কালো নয়, সব চরিত্র ধূসর;<br>
&ldquo;জোকার কাঁদে না&rdquo;, এই মতবাদ মিথ্যে।।</p>
<p>(৪)</p>
<p>মস্তিষ্কটা সজাগ থাকে অফিস বসের মতো;<br>
দিনেরবেলা কাজের ভিড়ে হৃদয় নিদ্রারত।<br>
রাত ঘুমোলেই হৃদয় জাগে, স্মৃতির বাক্স খুলি;<br>
&lsquo;প্রাক্তন&rsquo; তুই অভিধানেই, হৃদয়ে রঙ্গোলি।।</p>
<p>(৫)</p>
<p>ভালো থেকো তোমার মতো করে;<br>
আমার নাহয় থাকুক মরীচিকা।<br>
তোমার থাকুক জ্যোৎস্নামাখা পথ,<br>
একাই নাহয় জ্বালবো অগ্নিশিখা।।</p>
<p>(৬)</p>
<p>মনখারাপের বিকেল আমি নিলাম,<br>
তোকে দিলাম কোকিলডাকা ভোর।<br>
অন্ধকারের রাতটা আমি নিলাম,<br>
পূর্ণিমা চাঁদ বাড়ি আসুক তোর।।</p>
<p>(৭)</p>
<p>ভালোবাসার স্পর্ধা করিনেকো,<br>
ভালো লাগায় সীমাবদ্ধ থাকি।<br>
অধিকারের বোধটা যখন আসে,<br>
উড়তে ভোলে প্রেমের মুক্ত পাখি।।</p>
<p>(৮)</p>
<p>দিঘির মতো অমন গভীর চোখে<br>
একটুখানি কাজল টেনে নিও।<br>
আমি আবার সাঁতার জানিনেকো;<br>
জলের পানে চেয়ে থাকাই প্রিয়।।</p>
<p>(৯)</p>
<p>আমি কেমন থাক্‌ না সেসব কথা,<br>
পরিচয়ের কী বা প্রয়োজন?<br>
আমি কোনো জনবিরল দ্বীপ,<br>
ত্রিকোণ প্রেমের অবাঞ্ছিত কোণ।।</p>
<p>(১০)</p>
<p>ভাবছো আমায় হাত বাড়ালেই পাবে?<br>
গান বাঁধবে আমার ছন্দ-সুরে?<br>
ছায়াপথের ওই যে তারাগুলো<br>
আসলে তো আলোকবর্ষ দূরে।।</p>
<p>(১১)</p>
<p>ছাতার কথা ভুললে নাহয় আজ।<br>
ভিজলে খানিক এমন কী আর ক্ষতি?<br>
শাওয়ার খুলে যতই ভেজো তুমি,<br>
বৃষ্টি ভেজায় অন্য অনুভূতি।।</p>
<p>(১২)</p>
<p>নিয়ম করে হয়না তো রোজ বলা;<br>
কিন্তু জেনো, বড্ড ভালোবাসি।<br>
আঘাত পেয়ে পাঁজর যখন ভাঙে,<br>
মলম হয়ে সারায় তোমার হাসি।।</p>
<p>(১৩)</p>
<p>&ldquo;আনরোমান্টিক ভীষণ তুমি!&rdquo; : এই অভিযোগ মিথ্যে।<br>
পাগলি তুই দেখতে কী পাস বানভাসি প্রেম নেপথ্যে?<br>
<br>
প্রেমের জ্বরে পুড়ছি দুজন, পুড়ছি দিবারাত্র;<br>
চেঁচিয়ে বলা &ldquo;ভালোবাসি!&rdquo; দেখনদারি মাত্র।।</p>
<p>(১৪)</p>
<p>খাঁচা খুলে বাইরে এসে দাঁড়া।<br>
অনেক বড়ো আকাশ পড়ে আছে।<br>
ফুলদানিতে শুকনো ফুলের হাসি;<br>
নতুন কত ফুল ফুটেছে গাছে।।</p>
<p>(১৫)</p>
<p>আমরা এখন গানও &lsquo;দেখতে&rsquo; চাই,<br>
বিবাদ চলে চোখ এবং কানে।<br>
গান &lsquo;শোনার&rsquo; অনুভূতিটা কেমন<br>
অন্ধ কোনো শ্রোতাই শুধু জানে।।</p>
<p>(১৬)</p>
<p>ছেলেদের নাকি কান্না-টান্না আসে না:<br>
এমন করে মিথ্যে বলাটা ঠিক কি?<br>
প্রতি রাতে আমি ভিজিয়ে গিয়েছি বালিশ;<br>
সিলিঙের দুটো টিকটিকি শুধু সাক্ষী।।</p>
<p>(১৭)</p>
<p>শব্দগুলো আগল ভাঙতে চায়<br>
কাউকে পেলে হঠাৎ কাছাকাছি।<br>
একটু শুনেই ধৈর্য্য হারায় শ্রোতা;<br>
বলেই ফেলে, &ldquo;থাক্‌, ব্যস্ত আছি!&rdquo;</p>
<p>(১৮)</p>
<p>জোকার হয়ে হাসিয়ে যাবো,<br>
সারবে মনের গভীর ক্ষত।<br>
হাসির ঝুলি করবো উজাড়,<br>
কান্নাটা থাক্‌ ব্যক্তিগত।।</p>
<p>(১৯)</p>
<p>&lsquo;খুনি&rsquo; আমায় বলতে পারো;<br>
চোখ বুজে খুন করতে পারি।<br>
কোর্ট-কাছারির মামলা তো নয়,<br>
গলা টিপে রোজ স্বপ্ন মারি।।</p>
<p>(২০)</p>
<p>মেয়ে দেখলেই অশালীন ইঙ্গিত,<br>
সম্মান তো দাওনি একরত্তি।<br>
যখন তোমার বোন পরালো রাখি,<br>
তখন তোমার হাত কাঁপেনি? সত্যি?</p>
<p>(২১)</p>
<p>বারুদ তবু পুড়তে ভালোবাসে,<br>
আগুন যে তার বড্ড কাছাকাছি;<br>
তুমি যদি পোড়াও আমায় তবে,<br>
হাসিমুখেই পুড়তে রাজি আছি।।</p>
<p>(২২)</p>
<p>ছোটো কোনো গলি থেকে উঠে<br>
রাজপথ ধরে হেঁটে আসা&hellip;<br>
সাফল্য কিছু বোঝেনা তো,<br>
বোঝে শুধু মেহনতী ভাষা।।</p>
<p>(২৩)</p>
<p>কান্না আসলে ঠিক বন্যার মতো<br>
উপচে পড়া অনুভূতির ঢেউ।<br>
হার মেনে নেয় নদীর সহ্যসীমা,<br>
আঘাত করে যখন কাছের কেউ।।</p>
<p>(২৪)</p>
<p>অঙ্ক বইয়ের ভাঁজে শুকনো গোলাপ;<br>
ক্যালকুলাসে ভুল করে ফেলি আমি।<br>
কাজলচোখে তাকাস না আর প্লিজ!<br>
বাধ্য হবো হতে বিপথগামী।।</p>
<p>(২৫)</p>
<p>খুব স্বাভাবিক পাশ কাটিয়ে যাওয়া;<br>
হেরে যাওয়া গন্ধ কে আর মাখে?<br>
রোদ ফুরোলে ভাঙা ছাতার কথা<br>
আমার মতো বোকাই মনে রাখে।।</p>
<p>(২৬)</p>
<p>প্রশমিত হয়ে এলে রাগ,<br>
নিভে গেলে জ্বলন্ত ঘৃণা,<br>
ভেবে দেখো দোষ ছিল কার?<br>
দুজনেরই দোষ ছিল কিনা?</p>
<p>(২৭)</p>
<p>তারপরে একঘেয়ে লাগে;<br>
আবেগও সীমারেখা টানে।<br>
কে কত ভালোবেসেছিলো?<br>
মুছে দেওয়া চ্যাট শুধু জানে।।</p>
<p>(২৮)</p>
<p>ভিড়ের মাঝে হঠাৎ চেনা মুখ;<br>
কিছু সময় স্তব্ধ ঘড়ির কাঁটা।<br>
পুনর্মিলন সিনেমাতেই হয়,<br>
উলটোদিকে দু'জন দিলেম হাঁটা।।</p>
<p>(২৯)</p>
<p>ক্ষণিক দেখায় ভেবেই যদি নাও,<br>
মানুষটাকে আমূল চিনে নেবে;<br>
তুমি তো সেই কুঁয়োর ব্যাঙের মতো,<br>
কুঁয়োকেই যে মহাসাগর ভাবে।।</p>
<p>(৩০)</p>
<p>বাষ্পেরা নেমে এলে চোখে<br>
চুপ করে মান্না দে শোনো।<br>
চারপাশে মুখোশের ভিড়ে<br>
বন্ধু তো হতে পারে গানও।।</p>
<p>(৩১)</p>
<p>ছুরি আর কবে জুড়োতে চেয়েছে ক্ষত?<br>
দুটো মহাদেশ সরে যায়। অভিমানে।<br>
কবিতা আসলে ক্ষমাস্বীকারের মতো;<br>
প্রতিটা পান্ডুলিপিই সেকথা জানে।।</p>
<p>(৩২)</p>
<p>যারা শুধু অবহেলা দিল;<br>
আশ্বাসবাণী গেল ভেসে,<br>
তাদের জানিয়ে দিও প্লিজ:<br>
প্রতিশোধ নেবো। ভালোবেসে।।</p>
<p>(৩৩)</p>
<p>সেই মেয়েটার জন্যে নিলাম একটা বিকেল,<br>
যে মেয়েটা বাসছে ভালো শর্ত ছাড়া।<br>
চায়ের কাপে জমুক স্মৃতি যেমন জমে;<br>
মফঃস্বলে রাত্রি নামুক, ঘুমোক পাড়া।।</p>
<p>(৩৪)</p>
<p>দেশপ্রেমিক? ও&rsquo;সব ক্লিশে কথা।<br>
ভন্ড প্রেমে কাটবে দিন আর কত?<br>
পারলে তুমি দেশকে ভালোবেসো<br>
সত্যিকারের। ঠিক নেতাজির মতো।।</p>
<p>(৩৫)</p>
<p>সানাই তো থেমে গেছে কবে,<br>
দুন্দুভি বেজে চলে আজও।<br>
ছকে বাঁধা জীবনের গান নয়,<br>
এইবার ভুল সুরে বাজো।।</p>
<p>(৩৬)</p>
<p>বোহেমিয়ান, ছন্নছাড়া এবং পাগল।<br>
অভিযোগের সংখ্যা জানি অনেক বেশি।<br>
চুমু দিয়েই ফেলবো জিতে মোকদ্দমা;<br>
পাগল হলেও প্রেমিক আমি ছদ্মবেশী।।</p>
<p>(৩৭)</p>
<p>অভিজ্ঞ মাঝি হারিয়ে ফেলেছে দিক;<br>
জোয়ারের টানে অগত্যা ভেসে চলা।<br>
যেমন তোমার চোখে চোখ রাখলেই<br>
ভুলে যাই সব, থেমে যায় কথা বলা।।</p>
<p>(৩৮)</p>
<p>তোমার চোখে সাজিয়ে দিলেম হাসি,<br>
মুছিয়ে দিয়ে মনখারাপের জল।<br>
&lsquo;জোকার&rsquo; বলে ডাকতে আমায় পারো;<br>
হাসিয়ে যাবো, ওটুকুই সম্বল।।</p>
<p>(৩৯)</p>
<p>বাতাসের কাছে রেখে যাই পিছুটান,<br>
জীবনের কাছে লড়াই করার ডাক।<br>
শুধু বেঁচে থাক এরকম কিছু টান:<br>
যেরকম ফেরে ক্লান্ত পাখির ঝাঁক।।</p>
<hr>
<h2 id="ছয়-লইনর-অনকবত">
  ছয় লাইনের অনুকবিতা
  <a class="heading-link" href="#%e0%a6%9b%e0%a7%9f-%e0%a6%b2%e0%a6%87%e0%a6%a8%e0%a6%b0-%e0%a6%85%e0%a6%a8%e0%a6%95%e0%a6%ac%e0%a6%a4">
    <i class="fa fa-link" aria-hidden="true"></i>
  </a>
</h2>
<p>(১)</p>
<p>শেষ ক&rsquo;টা কথা, &ldquo;ভালো থেকো, আসি!&rdquo;, তারপর নীরবতা;<br>
দুটো প্রগলভ মানুষের মুখে ফুরিয়েছে সব কথা।<br>
<br>
মেয়েটার গালে কালো তিল, আর ছেলেটার চাপ-দাড়ি;<br>
কিছু কিছু লোক হার মেনে নেয়, সহজেই&hellip;তাড়াতাড়ি।<br>
<br>
দূরে সরে যাওয়া ভূখন্ড ওরা, নোনাজল মাঝখানে।<br>
কেন কাঁদে মেঘ? সেকথা হয়তো বৃষ্টিই শুধু জানে।।</p>
<hr>
<h2 id="আট-লইনর-অনকবত">
  আট লাইনের অনুকবিতা
  <a class="heading-link" href="#%e0%a6%86%e0%a6%9f-%e0%a6%b2%e0%a6%87%e0%a6%a8%e0%a6%b0-%e0%a6%85%e0%a6%a8%e0%a6%95%e0%a6%ac%e0%a6%a4">
    <i class="fa fa-link" aria-hidden="true"></i>
  </a>
</h2>
<p>(১)</p>
<p>আলোর কাছে ছায়ার দাবি,<br>
দুখের কাছে সুখ।<br>
শান্তি চেয়ে দেখতে পেলাম<br>
লড়াই, তোমার মুখ।<br>
<br>
জীবন যেন গোলকধাঁধা,<br>
ক্লান্ত হলাম খুঁজে।<br>
পাঁজর-ভাঙা কষ্ট লুকোই<br>
নীরবে, মুখ বুজে।।</p>
<p>(২)</p>
<p>বাবা বলছে, &ldquo;অঙ্ক অনার্স&rdquo;,<br>
মায়ের দাবি, &ldquo;ইংলিশ থাক&rdquo;;<br>
ফিজিক্স টিচার যুক্তি দেখান,<br>
&ldquo;জয়েন্ট দিয়ে এগিয়ে যাক্‌।&quot;<br>
<br>
খোকার মনে রক্তক্ষরণ,<br>
মরছে মনের শিল্পীটা।<br>
রং-তুলিতে জমছে ধূলো,<br>
শুরুতেই শেষ গল্পটা।।</p>
<p>(৩)</p>
<p>ছেলেটা আজ ভীষণ রকম ক্লান্ত,<br>
তবুও জানে, লোক হাসানো চাই।<br>
আসলে তো সে মঞ্চে উঠতে পেরেছে<br>
আসল শিল্পী আসতে পারেনি তাই।<br>
<br>
প্রতিদিন তাই মুখে চুনকালি মাখে,<br>
জোকার সেজে লোক হাসিয়ে যায়।<br>
নিজের বুকেই কুয়াশা জমে থাকে,<br>
গ্রিনরুমে ফিরে ভেঙে পড়ে কান্নায়।।</p>
<p>(৪)</p>
<p>আড়মোড়া ভাঙে জনপদ,<br>
প্রিয়জন হাত রাখে হাতে:<br>
&ldquo;আর ক&rsquo;টা দিন থেকে যাও,<br>
আরো কিছুদিন থাকো সাথে।&quot;<br>
<br>
&ldquo;থেকে যাও!&rdquo; অনুরোধটুকু<br>
নিষ্ফল খায় শুধু খাবি;<br>
আমাদের চলে যেতে হয়।<br>
ট্রেন ছাড়ে, সময়ের দাবি।।</p>
<p>(৫)</p>
<p>ভরসার কাঁধ নেই, বিশ্বাস ভিনগ্রহী প্রাণী;<br>
ভুল বুঝে রোজ তাই যন্ত্রণাটুকু কিনে আনি।<br>
<br>
তবুও ভরসা করে নিজের কবর খুঁড়ে আসি।<br>
আবহাওয়া পাল্টায়, শরৎও এখন বানভাসি।<br>
<br>
কাঠ হয়ে পুড়ে যাই, ওরা সব সেঁকে নেয় হাত;<br>
ছাই ওড়ে, ধোঁয়া হয়, শুকোয় প্রেমের নদীখাত।<br>
<br>
মুখ চেনা যায়না তো, মুখোশকে তাই কাছে ডাকি;<br>
প্রয়োজন ছাড়া কেউ আজকাল ভালোবাসে নাকি?</p>
<p>(৬)</p>
<p>সুখকে আমি চেঁচিয়ে বলি,<br>
&ldquo;কোথায় তুমি থাকো?<br>
সারাটা দিন হণ্যে হলাম,<br>
খুঁজেই পেলাম নাকো।&quot;<br>
<br>
সুখ হেসে কয়, &ldquo;বলছি শোনো,<br>
মিছেই মরো দুখে&hellip;<br>
তাকিয়ে দেখো, হাসছি আমি<br>
তোমার মায়ের মুখে।।&rdquo;</p>
<p>(৭)</p>
<p>একটা-দুটো দুঃখ জমাই। মাসের শেষে হাত খালি।<br>
এই ভাড়াটের পাওনা বাবদ আস্ত ন্যাড়া ছাত খালি।<br>
<br>
বাজার আগুন। টাইম কলে জল আসে না। ধুত্তোরি!<br>
অঙ্কে কাঁচা। ক্লাস ইলেভেন। ভুল করে সব উত্তরই।<br>
<br>
টিভির স্ক্রিন। চ্যাপলিন। ওই বারান্দাতে আঁধার না?<br>
থার্মোমিটার। একশো চার। এই বান্দা কাঁদার না।<br>
<br>
নতুন জুতো। ফোস্কা পড়ে। গুজব ছড়ায় নিন্দুকে।<br>
বৃত্ত দূরে সরলে ভোলে নিজের কেন্দ্রবিন্দুকে।।</p>
<p>(৮)</p>
<p>যৎকিঞ্চিৎ দ্য ভিঞ্চি? আমি আনাড়ি আঁকিয়ে মাত্র।<br>
অঙ্কের খাতা; আর শেষ পাতা, তবু ভরলো বেয়াড়া ছাত্র।<br>
<br>
আলুকাবলি। কিছু ভাবলি? তুই নদীর মতোই মেঘনা।<br>
স্কুল চত্বর। ডাকনাম তোর। সব বাষ্পের নাম &lsquo;মেঘ&rsquo; না।<br>
<br>
প্লিজ শোন্‌ না। আর ফোন না। তুই আমার সঙ্গে &lsquo;খুশ্‌&rsquo; নোস্‌?<br>
একে-একে দুই। সব অশ্রুই, ম্যাগমার মতো উষ্ণ।<br>
<br>
দোষী ক্রোমোজোম। তাই বদহজম। বুকে গত জন্মের তেষ্টা।<br>
তুই জুলিয়েট। বুক ফুলিয়ে, বৃথা রোমিও হওয়ার চেষ্টা।।</p>
<hr>
<h2 id="লমরক">
  লিমেরিক
  <a class="heading-link" href="#%e0%a6%b2%e0%a6%ae%e0%a6%b0%e0%a6%95">
    <i class="fa fa-link" aria-hidden="true"></i>
  </a>
</h2>
<p>(১)</p>
<p>ইস্তফা দাও বিচ্ছেদে, চোখে চোখ রাখো, ভালোবাসো?<br>
পাগলামি-খুনসুটি-স্মৃতি, প্রাণ খুলে এখনো কি হাসো?<br>
প্রেম আজও রূপকথা মানে&hellip;<br>
ফিনিক্স পাখির বাঁচা জানে&hellip;<br>
সম্মতি দাও প্রিয়তমা, করে নেবো গোলাপের চাষও।।</p>
</article>
            
            
            <hr>
            <p class="copyright">কপিরাইট : <a href="https://www.facebook.com/TheTarunJana" target="_blank"
                    rel="nofollow">তরুণ জানা</a><br>তারিখ : April 5, 2020</p>
            <hr>
            <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "tarun-kumar-jana" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
            
        </section>
        
        
        <hr>
        
        
        <h3 class="is-center is-marginless">অন্যান্য লেখা :</h3>
        <section class="is-horizontal-align">
            

<ul>
    
    <li><a href="/bengali/others/valobasi-valobasi/">ভালোবাসি! ভালোবাসি!</a></li>
    
    <li><a href="/bengali/story/koyekti-onugolpo/">কয়েকটি অনুগল্প</a></li>
    
    <li><a href="/bengali/about/">পরিচয়</a></li>
    
    <li><a href="/bengali/contact/">যোগাযোগ</a></li>
    
    <li><a href="/bengali/story/mesobabur-mess/">মেসোবাবুর মেস</a></li>
    
</ul>

        </section>
        
    </section>
    <hr>
    
    <footer class="is-horizontal-align">
        <p>&copy; 2018 - 2021 | <a href="/">তরুণ জানা</a></p>
    </footer>
    
    <script>
        if (window.matchMedia &&
            window.matchMedia('(prefers-color-scheme: dark)').matches) {
            document.body.classList.add('dark');
        }
    </script>
</body>

</html>