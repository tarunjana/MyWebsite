<!DOCTYPE html>
<html lang="bn">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bengali.css">
    
    <style>
        body.dark {
            --bg-color: #000;
            --bg-secondary-color: #131316;
            --font-color: #f5f5f5;
            --color-grey: #ccc;
            --color-darkGrey: #777;
        }
    </style>
    
    <link rel="shortcut icon" href="/images/favicon/favicon.ico" type="image/x-icon">
    <title>সেই চাদরটা | তরুণ জানা</title>
</head>

<body>
    
    <header class="container">
        <nav class="nav">
            <div class="nav-left">
                <a class="brand" href="/bengali/">তরুণ জানা<span class="rectangle blink"></span></a>
            </div>
            <div class="nav-right">
                <div class="tabs">
                    <a href="/bengali/about">পরিচয়</a>
                    <a href="/bengali/contact">যোগাযোগ</a>
                </div>
            </div>
        </nav>
    </header>
    <hr>
    
    <section class="container">
        
        
        <section class="text-justify">
            <h1>সেই চাদরটা</h1>
            <hr>
            
            <article><p>আমি চয়ন প্রামাণিক। &lsquo;নিখিল ভারত ধর্ষক সমিতি'র অন্যতম সক্রিয় সদস্য। চমকে উঠলেন? ধর্ষনের মতো জঘন্য কাজের জন্য 
আবার সংগঠন? অবাক হওয়ার অনেক বাকি আছে আপনাদের। ভারতবর্ষের প্রতিটা রাজ্যে, প্রতিটা শহরে-গ্রামে, পাড়ায়-পাড়ায় 
আমাদের সদস্য ছড়িয়ে আছে। আমাদের সংগঠনের কোনো সভা-সমিতি হয় না, কোনো প্রেসিডেন্ট বা সেক্রেটারি নেই। তবুও প্রতিদিন 
লাফিয়ে লাফিয়ে আমাদের সদস্যসংখ্যা বাড়ছে।</p>
<p>আমাদের সংগঠনের সদস্য হতে গেলে আপনার মধ্যে বিশেষ কিছু স্কিল থাকতে হবে। যেমন: আপনাকে বিশ্বাস করতে হবে (বিশ্বাস 
না করলেও চলবে, নিদেনপক্ষে লোকজনকে এটা বোঝাতে হবে) যে, মেয়েদের ছোটো জামাকাপড় পরে বেশি রাত পর্যন্ত বাইরে থাকা 
উচিত নয়। রাত বাড়লেই অচেনা মেয়েদের ইনবক্সে হানা দিয়ে বলতে হবে, &ldquo;হাই বেবি, কী পরে আছো?&quot;। বাসে-ট্রেনে ভিড়ের সুযোগ 
নিয়ে মেয়েদের বুকে-পাছায় হাত বুলিয়ে যেতে হবে। ব্যস্, এই ক&rsquo;টা বৈশিষ্ট্য থাকলেই আপনাকে অভিনন্দন, &lsquo;নিখিল ভারত 
ধর্ষক সমিতি'র সদস্য হওয়ার জন্য আপনি এলিজিবল।</p>
<p>সেদিন অফিস থেকে বাড়ি ফিরছিলাম। ডিসেম্বরের মাঝামাঝি। হালকা কুয়াশার বুক চিরে হাওড়া-মেচেদা লোকাল ছুটছে। কনকনে 
ঠান্ডার জন্যেই মনে হয় ট্রেনে তেমন ভিড় নেই। আমার মতো অফিস-ফেরত লোকজনের সংখ্যাই বেশি। বাগনানে এসে ট্রেনটা প্রায় 
ফাঁকা হয়ে গেল। গোটা কামরায় আমি একাই যাত্রী। ফেসবুকে ব্যস্ত হলাম। নিউজফিডে নারী-সুরক্ষা বিষয়ক একটা পোস্ট 
দেখলাম। যারা ধর্ষন করে, তারা সব এক-একটা জানোয়ার&hellip;হ্যানা-ত্যানা এরকম অনেক কথা লেখা আছে। অত পড়ে দেখার সময় বা 
ইচ্ছে কোনোটাই নেই। পোস্টটা শেয়ার করে দিলাম। নিজের ভদ্রলোক-মার্কা ইমেজটা ধরে রাখতে হবে তো!</p>
<p>ট্রেন দেউলটি স্টেশনে ঢুকলো। মেচেদা আসতে এখনো মিনিট কুড়ি লাগবে। আমি পা ছড়িয়ে আরাম করে বসলাম। পুরো স্টেশন ফাঁকা। 
লোকজন ওঠার কোনো প্রশ্নই নেই। তবুও যখন ট্রেনটা ছাড়ার কয়েক সেকেন্ড আগে মেয়েটা দৌড়ে এসে ট্রেনে উঠল, কিছুটা অবাক 
হলাম।</p>
<p>মেয়েটা মনে হল তাড়াহুড়োয় ছিল, তাই সামনে যে কম্পার্টমেন্ট পেয়েছে তাতেই উঠে পড়েছে। মনে মনে দারুন খুশি হয়ে উঠলাম। 
এরকম একটা সুযোগেরই তো অপেক্ষায় ছিলাম। আমার শিকারির চোখ তীক্ষ্ণ দৃষ্টিতে পরিস্থিতি জরিপ করে নিল। আপাতত গোটা 
কম্পার্টমেন্টে আমি আর মেয়েটা। সামনে কোলাঘাট, তারপরেই মেচেদা। মেয়েটা কোলাঘাটে নেমেও যেতে পারে। আমাকে খুব 
তাড়াতাড়ি কাজ করতে হবে।</p>
<p>মেয়েটা আমার থেকে কয়েকটা বেঞ্চ তফাতে বসেছে। কতই বা বয়স হবে? পঁচিশ-ছাব্বিশের বেশি হতেই পারে না। একখানা 
রামধনু-রঙা চাদর গায়ে জড়িয়ে রেখেছে। মুখ মোবাইলে নিমগ্ন। আমি সময় নষ্ট করলাম না। মেয়েটার সামনে সটান গিয়ে 
দাঁড়ালাম। তারপর শুরু করলাম ভয় পাওয়ানোর খেলা, &ldquo;সোনা, খুব ঠান্ডা পড়েছে আজ। চলো, একটু গরম করে দিই!&rdquo;</p>
<p>মেয়েটা চোখ তুলে তাকালো আমার দিকে। ভয় আর আতঙ্ক মেশানো সেই দৃষ্টি বুঝিয়ে দিলো শিকার জালে পড়েছে। আমি তখনো বলে 
চলেছি, &ldquo;একা একা চাদরের গরম নিলে চলবে? আমাকেও একটু চাদরের ভিতরে ঢুকতে দাও!&rdquo;</p>
<p>মেয়েটার চোখ-মুখ আতঙ্কে সাদা হয়ে গেছে। সে টলোমলো পায়ে উঠে দাঁড়িয়ে দরজার দিকে যাওয়ার চেষ্টা করলো। আমার অভিজ্ঞ 
হাত তখন রামধনু-রঙা চাদরটা ধরে ফেলেছে।</p>
<p>ট্রেন শরৎ সেতুর উপরে উঠছে। নীচে রূপনারায়ণের নিকষ অন্ধকার। মেয়েটা প্রানপনে আমার হাত থেকে নিজেকে ছাড়ানোর চেষ্টা 
করছে, &ldquo;বাঁচাও! বাঁচাও!&rdquo; বলে চিৎকারও করছে। যদিও আমি জানি, ফাঁকা ট্রেনে কেউ সাহায্য করতে আসবে না।</p>
<p>মেয়েটার আর হাত দুয়েক পেছনেই ট্রেনের দরজা। আমি চাদরটা ধরে নিজের দিকে একটা হ্যাঁচকা টান দিলাম। মেয়েটা উলটোদিকে 
টান দিচ্ছিল; ভারসাম্য হারিয়ে ফেলল। সেতুর রেলিঙের সঙ্গে একটা সশব্দ সংঘর্ষ, তারপরেই রূপনারায়ণের অন্ধকারে হারিয়ে 
গেল মেয়েটা। আমার হাতে শুধুই চাদরটা রয়ে গেছে। হাওয়ায় সেটা উড়ছে। রাগে-হতাশায় আমি চাদরটা ট্রেনের দরজা দিয়ে বাইরে 
ছুঁড়ে দিলাম।</p>
<hr>
<p>বাড়ি ফিরতে রাত নটা বাজলো। দরজা খুলে ভেতরে ঢুকতেই আমার সাত বছরের মেয়েটা ছুটে এলো। ওর মাথায় হাত বুলিয়ে দিয়ে
আমি ফ্রেশ হওয়ার জন্যে বাথরুমে ঢুকলাম। সারা শরীর জুড়ে ক্লান্তি চুঁইয়ে পড়ছে। তার চেয়েও বেশি হতাশ লাগছে; এত কাছ 
থেকে পেয়েও শিকার ধরতে পারলাম না!</p>
<p>গরম জলে স্নান করে বেশ ফ্রেশ লাগলো। বাথরুম থেকে বেরিয়ে বেডরুমে ঢুকলাম এবং বিছানার দিকে তাকিয়েই চমকে উঠলাম।</p>
<p>বিছানার উপরে সুন্দরভাবে পড়ে আছে সেই চাদরটা। ফ্লুরোসেন্ট আলোয় চাদরটা থেকে রামধনু রঙ যেন ঠিকরে পড়ছে। আমি চোখে 
অন্ধকার দেখলাম। তবে কী…! হ্যাঁ, মেয়েটার মৃত্যু তো অপঘাতেই হয়েছে। আমার পায়ের নীচের মাটি যেন কেঁপে উঠল, ধপাস করে 
মেঝের উপর পড়ে গেলাম। চোখের সামনে তখন ফ্ল্যাশব্যাকে সেই মেয়েটার আতঙ্কগ্রস্ত মুখটা ভেসে উঠেছে।</p>
<p>মাথার শিরা ছিঁড়ে যাওয়ার ঠিক আগের মূহুর্তে আমার স্ত্রীর গলা শুনতে পেলাম। সে দরজা দিয়ে ঢুকতে ঢুকতে বলছে, &ldquo;এই 
জানো তো, আজ মাকে নিয়ে পাশের শপিং মলটায় গিয়েছিলাম। খুব সস্তায় একটা দারুণ চাদর পেয়ে গেলাম। কী দারুন রামধনুর
মতো কালারটা, তাই না? ও কী! কী হলো তোমার? কে কোথায় আছো, শিগগির এদিকে এসো! মা-বাবা, চয়ন মাথা ঘুরে পড়ে
গেছে! তাড়াতাড়ি এসো!&rdquo;</p>
<p>(সমাপ্ত)</p>
</article>
            
            
            <hr>
            <p class="copyright">কপিরাইট : <a href="https://www.facebook.com/TheTarunJana" target="_blank"
                    rel="nofollow">তরুণ জানা</a><br>তারিখ : December 8, 2019</p>
            <hr>
            <h3>আপনার মতামত জানান :</h3>
            <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "tarun-kumar-jana" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
            
        </section>
        
        
        
        <hr>
        <h3 class="is-center is-marginless">আরো পড়ুন :</h3>
        <section class="is-horizontal-align">
            

<ul>
    
    <li><a href="/bengali/poem/cholo/">চলো</a></li>
    
    <li><a href="/bengali/poem/local-trainer-goppo/">লোকাল ট্রেনের গপ্পো</a></li>
    
    <li><a href="/bengali/poem/bekar/">বেকার</a></li>
    
    <li><a href="/bengali/others/bari/">বাড়ি</a></li>
    
    <li><a href="/bengali/poem/aste-paro/">আসতে পারো</a></li>
    
</ul>

        </section>
        
    </section>
    <hr>
    
    <footer class="is-horizontal-align">
        <p>&copy; 2018 - 2021 | <a href="/bengali/">তরুণ জানা</a></p>
    </footer>
    
    <script>
        if (window.matchMedia &&
            window.matchMedia('(prefers-color-scheme: dark)').matches) {
            document.body.classList.add('dark');
        }
    </script>
</body>

</html>